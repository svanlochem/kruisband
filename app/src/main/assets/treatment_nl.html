<p>
    <p>
        <p style="text-align:justify">
            <strong>Algemeen:</strong>
        </p>

        <p style="text-align:justify">
            De behandeling van de voorstekruisbandruptuur heeft 2 doelstellingen:
        </p>

        <p style="text-align:justify">
            <ol>
                <li>Terugkeer naar het oude activiteiten niveau, door het opheffen van pijn en instabiliteit.</li>
                <li>Het voorkomen van versnelde veroudering van het kniegewricht, door het voorkomen van begeleidende schade aan meniscus en kraakbeen en het voorkomen van versnelde kraakbeenslijtage.</li>
            </ol>
        </p>
        <p style="text-align:justify">
            Om deze doelstellingen te bereiken zijn twee mogelijkheden: operatieve of geen operatieve behandeling. In beide benaderingen wordt een fysiotherapeutisch programma sterk aanbevolen.
        </p>
        <p style="text-align:justify">
            In de kopjes hiernaast zijn beide benaderingen verder uitgewerkt. Voor meer duidelijkheid zijn video’s toegevoegd.
        </p>

        <hr>

        <p style="text-align:justify">
            <strong>Conservatief:</strong>
        </p>
        <p style="text-align:justify">
            Met een fysiotherapieprogramma worden de kracht en coördinatie van de bovenbeenspieren getraind. Bij milde instabiliteit klachten van de knie is dit de
            eerste keuze van behandeling.
        </p>
        <p style="text-align:justify">
            De keuze voor deze behandeling wordt bepaald op grond van ernst van instabiliteit, het type en de intensiteit van sportbeoefening, de conditie van de knie
            en de leeftijd van de patiënt. Ook speelt het type beroep een rol.
        </p>
        <p style="text-align:justify">
            <strong>Sportbeoefening:</strong>
        </p>
        <p style="text-align:justify">
            Het staken van sporten is zeker niet altijd het geval. Met name sporten met een draaimoment, zoals voetbal, hockey, squash, basketbal, handbal en
            volleybal, vereisen een grote stabiliteit van de knie en zijn vaak niet/of in mindere mate mogelijk. Sporten met minder draaimomenten zoals fietsen,
            hardlopen op vlakke ondergrond, roeien en schaatsen zijn wel vaak goed mogelijk.
        </p>

        <p style="text-align:justify">
            <strong>Operatie:</strong>
        </p>
        <p style="text-align:justify">
            De belangrijkste reden voor een operatie is of er sprake is van functionele instabiliteit. Hiermee wordt bedoeld of er in het dagelijkse leven veel klachten van een instabiele knie worden ervaren.
        </p>
        <p style="text-align:justify">
            Voor de reconstructie van de voorste kruisband worden de kniepees (patellapees) of de hamstrings (m. Semitenidinosus en m. Gracilis) gebruikt. In de kopjes hiernaast worden beide technieken besproken met een film ter verduidelijking/illustratie.
        </p>
        <p style="text-align:justify">
            Er is veel onderzoek gedaan om beide technieken te vergelijken. Er kan geconcludeerd worden dat beide technieken tot vergelijkbaar goede resultaten leiden. De beide pezen zijn sterk, geven een goede stabiliteit van de knie en er is geen verschil in spierkracht van het bovenbeen na 2 jaar tussen beide technieken. Echter een nadeel van de patellapees techniek is dat dit vaker meer pijn aan de voorzijde van de knie geeft.
        </p>
        <p style="text-align:justify">
            Het optimale moment dat de operatie kan <em><u><strong>plaatsvinden is 6-8 weken na het ongeval</strong></u></em>. De knie is dan tot rust gekomen. Hiermee wordt bedoeld dat de zwelling is afgenomen (synoviale reactie), het been gestrekt kan worden (tot 0 graden),  de knieschijf goed bewegelijk is, de bovenbeenspieren kunnen worden aangespannen en er een normaal looppatroon aanwezig is. Als de knie rustig is kan de instabiliteit van de knie goed worden bepaald, neemt de kans op littekenvorming/verklevingen in de knie na de operatie fors af en is de kans op complicaties van de operatie kleiner.
        </p>

        <p style="text-align:justify">
            <strong>Patellapees:</strong>
        </p>

        2 FILMPJES HIER!!

        <p style="text-align:justify">
            Bij de patellapees techniek wordt het middelste 1/3 deel van de kniepees (patellapees) met aan weerszijde het stukje bot uit de knie gehaald en op de plek waar de kapotte kruisband zat via een geboorde tunnel in het boven en onderbeen ingebracht. De pees wordt op spanning gezet en de botstukjes wordt gefixeerd in het boven- en onderbeen.
        </p>
        <p style="text-align:justify">
        Voordelen:
        </p>
        <p style="text-align:justify">
        <ul>
            <li>botblokjes aan het uiteinde van de pezen kunnen goed gefixeerd worden in de geboorde bottunnels met metalen of resorbeerbare schroeven en groeien in ongeveer 6 weken in.</li>
        </ul>
        </p>

        <p style="text-align:justify">
        Nadelen:
        </p>
        <p style="text-align:justify">
        <ul>
            <li>Pijn ter plaatse van de knieschijf, het verloop van de kniepees en de plaats waar de botblokjes zijn uitgezaagd &#8594; anterior knee pain (verdwijnt vaak spontaan na 3-4 maanden).</li>
        </ul>
        </p>

        <p style="text-align:justify">
        <em><u><strong>Hamstrings (m. Semitendinosus en m. Gracilis)</strong></u></em>
        </p>

        FILMPJE HIER!!

        <p style="text-align:justify">
            Voor herstel van de kruisband kunnen ook de hamstringpezen worden gebruikt. Deze zitten aan de binnenzijde van het bovenbeen: m. semitendinosus en m. gracilis. Als de pezen uit de knie zijn gehaald met een speciale stripper worden ze dubbelgevouwen tot een vierbundel preparaat. Dit preparaat is 5x zo sterk als de oorspronkelijke kruisband! Net als bij de patellapees techniek wordt er in het bovenbeen en onderbeen een tunnel geboord waar het vierbundelpreparaat in wordt bevestigd.
        </p>

        <p style="text-align:justify">
            Omdat aan deze pees geen botstukjes zijn bevestigd, zoals dat wel het geval is bij de patellapees, is de manier van fixeren anders. Hier worden diverse methoden voor gebruikt om “slippen” te voorkomen. Omdat de hamstringpezen elastisch zijn is het voor een goed eindresultaat  van belang dat de hamstringpezen op een goede voorspanning en op juiste spanning te brengen in de knie.
        </p>

        <hr>

        <p style="text-align:justify">
            De bovengenoemde techniek wordt de “single bundle” techniek genoemd. Zoals uitgelegd in anatomie en functie bestaat de voorste kruisband globaal uit 2 bundels: de anterolaterale en de posteromediale bundel. Om de originele anatomie zo veel mogelijk te herstellen is het ook mogelijk een “double bundle”  hamstring reconstructie uit te voeren. Hierbij wordt het peespreparaat in twee tunnels in het bovenbeen en soms ook twee in het onderbeen geplaatst. Dit in plaats van 1 tunnel in het bovenbeen en 1 in het onderbeen bij de “single bundle” techniek.
        </p>

        <p style="text-align:justify">
            Momenteel wordt veel onderzoek verricht of deze nieuwe techniek betere resultaten geeft dan de single bundle techniek.
        </p>


        <p style="text-align:justify">
            Voordelen:
        </p>
        <p style="text-align:justify">
            <ul>
                <li>Minder donorsite morbiditeit.</li>
                <li>Minder pijn in het gewricht tussen knieschijf en bovenbeen omdat het strekapparaat ongemoeid wordt gelaten.</li>
                <li>Minder postoperatieve stijfheid.</li>
                <li>Een zeer sterke reconstructie (2.5 x de sterkte van de oorspronkelijke kruisband).</li>
                <li>Een ander relatief voordeel is de kleinere tunneldiameter bij hamstrings omdat die 8 tot 9 mm bedraagt en door de diameter van de 4 pezen wordt bepaald en niet door de diameter van de botblokjes grenzend aan de kniepees (10 en 11 mm).</li>
            </ul>
        </p>

        <p style="text-align:justify">
            Nadelen:
        </p>
        <p style="text-align:justify">
            <ul>
                <li>Elasticiteit van de pezen.</li>
                <li>Ingroeien pezen duurt langer (8 weken) waardoor een voorzichtigere revalidatie.</li>
                <li>Gering krachtverlies hamstring (8-15%), echter is dit niet merkbaar tijdens het dagelijks leven.</li>
            </ul>
        </p>

        <hr>

        <p style="text-align:justify">
            Naast het plaatsten van een nieuwe kruisband wordt onderzocht of de kruisband ook kan worden gehecht. Dit is in het verleden vaak geprobeerd maar zonder succes. Nieuw is het plaatsten van een stabiliserende hechtdraad door de kruiband (dynamic intraligamentary stabilization) gecombineerd met het hechten van de uiteinden van de gescheurde kruisband wat een goede kans geeft op genezing. Het voordeel is dat hierbij de eigenschappen van de voorste kruisband aanwezig blijven. Denk aan de complexe anatomische positie en de eigenschappen van proprioceptie.
        </p>

        <p style="text-align:justify">
            De eerste onderzoeken tonen aan dat er een goede kniestabiliteit wordt bewerkstelligd en de kans op opnieuw scheuren van de kruisband even groot is als bij de huidige technieken. Ook lijkt er sprake te zijn van sneller herstel van functioneren door een kortere revalidatieperiode. Toekomstig onderzoek moet dit verder uitwijzen.
        </p>

        <hr>

    </body>
</html>