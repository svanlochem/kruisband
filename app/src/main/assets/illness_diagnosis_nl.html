<html>
    <body>
        <p style="text-align:justify">De diagnose kan met grote waarschijnlijkheid worden gesteld door het verhaal van de pati&#235;nt en het lichamelijk onderzoek.</p>
        <p style="text-align:justify">In het verhaal zijn het moment waarop het gebeurde, de gevoelde knappende/scheurende sensatie, de instabiliteit en de acute zwelling van de knie belangrijke aanwijzingen.</p>
        <p style="text-align:justify">Door de zwelling is in het acute stadium de knie niet goed te beoordelen. Hierdoor kan door de arts de diagnose gemist worden. Het is aan te raden om na een aantal dagen de knie door de huisarts of fysiotherapeut te laten herbeoordelen. Bij vermoeden op een voorste kruisband ruptuur wordt doorgestuurd naar een orthopedisch chirurg.</p>
        <p style="text-align:justify">Om te testen of de kruisband afgescheurd is wordt door een ervaren hulpverlener de gevoelige en betrouwbare Lachman test uitgevoerd (sensitiviteit 84-86&percnt;, specificiteit 94-100&percnt;). Hierbij wordt het onderbeen naar voren bewogen t.o.v. het onderbeen.</p>
        <p style="text-align:justify">De pivotshift test en de voorste schuiflade test zijn minder betrouwbaar. Maar deze testen in combinatie met de Lachman het meest betrouwbaar volgens de richtlijn van de beroepsvereniging orthopedie.</p>
        <p style="text-align:justify">Naast het lichamelijk onderzoek worden er ook vaak r&ouml;ntgenfoto&apos;s gemaakt van de knie. Op de r&ouml;ntgenfoto&apos;s kan worden gezien of er een breuk en eventueel kraakbeenslijtage aanwezig is. Door het afscheuren van de kruisband kan ook een stukje bot waar de pees aan vast zit afscheuren (avulsie fractuur). Soms kan aan de buitenvoorzijde net onder de gewrichtspleet een breuk aanwezig zijn (segond fractuur).</p>
        <p style="text-align:justify">Op basis van deze testen is door een ervaren onderzoeker de diagnose met grote waarschijnlijkheid te stellen. Een MRI is hier noodzakelijk voor nodig! Indien er aanwijzingen zijn voor letsel van de meniscus, overige kniebanden of het kraakbeen kan een MRI worden aangevraagd.</p>
        <p style="text-align:justify">Indien er onduidelijkheid bestaat over de diagnose kan in uitzonderlijke situaties een arthroscopie(kijkoperatie) worden verricht.</p>
    </body>
</html>